1 BUSINESS REQUIREMENTS (БІЗНЕС-ВИМОГИ)
	1.1 Background (Передумови)

	З самого початку своєї історії люди організовували і приймали участь в спортивних змаганнях. Вони мотивують спортсменів до безперервного розвитку своєї майстерності, зміцнення психічного та фізичного здоров’я, виховують дисципліну і покращують міжнародні зв’язки. Стрімка цифровізація, яка відбувається протягом останніх десятиліть, пропонує нові методи рішення задач у всіх сферах людської діяльності, і управління спортивними організаціями не є виключенням. Серед спортивних організацій і тренерів існує попит на сучасне і технологічне рішення для організації процесів керування спортивними організаціями.
	Розроблювана програмна система спрямована на спрощення процесу обліку і аналітики показників спортсменів, підвищення рівню организованості і ефективності тренувань, а також ведення статистики успішності спортсменів на змаганнях.
	Така програмна система стане логічним розвитком інструментів для організації і обліку в галузі спортивних заходів, а також органічно доповнить існуючі методики тренувань спортсменів і управління спортивними організаціями.

  1.2 Business Opportunities (Бізнес-можливості)

	Проект орієнтується на ринок програмних систем для управління спортивними заходами, організації тренувань та ведення статистики спортивних досягнень. Проект є перспективним, бо у обраній предметній галузі є зростаючий попит на цифрові рішення, зацікавленість людей у здоровому способі життя і спорті, а також потенціал для інновацій та впровадження нових функцій, яких немає у програм-аналогів.
	Серед конкурентів для розроблюваної програмної системи можна виділити такі застосунки, як Sportlyzer і TeamBuildr. Основним функціоналом Sportlyzer є планування тренувань, аналіз результатів і управління фінансами, що надає широкий інструментарій для організації діяльності спортивної організації, однак слід зазначити, що додаток Sportlyzer був розроблений ще у 2010 році, тому він не враховує велику кількість сучасних практик дизайну користувальницьких інтерфейсів, а також не підтримує інтеграцію з іншими додатками або фітнес-браслетами.
	Іншим конкурентом проекту є TeamBuildr - це додаток, перевагами якого є можливість створення тренувальних програм, наявність мобільного додатку і можливість інтеграції з фітнес-браслетами для відстеження фізичних показників спортсменів під час тренувань. Недоліками цього додатку є доволі мала кількість підтримуваних видів спорту, для яких програма може надавати аналіз, а також спеціалізація додатку на індивідуальних тренуваннях, яка зменшує потенціал використання програми спортсменами, які займаються командними видами спорту.
	Монетизацію проекту можна реалізувати шляхом впровадження кількох рівнів платної підписки для організацій аматорського, напівпрофесійного або професійного рівня, кожна з яких включала б різний набір інструментів для ведення статистики і аналізу, який би відповідав потребам різних груп користувачів.

2 VISION OF THE SOLUTION (КОНЦЕПЦІЯ РІШЕННЯ)
	2.1 Vision Statment (Окреслення концепції)

	Проект буде реалізовано у вигляді програмної системи, яка складатиметься з веб-додатка і мобільного застосунку. Основна мета програмної системи - надати користувачам зручний інструментарій для ведення обліку спортивних змагань, організації тренувального процесу і спостереження за фізичним станом спортсменів. Додаток дозволить переглядати і змінювати інформацію про матчі, команди, спортсменів, проведені тренування, збирати статистику результативності команд або окремих спортсменів, планувати майбутні тренування та відстежувати фізичні показники спортсменів, такі як пульс, і на основі їх робити рекомендації для майбутніх тренувань. Таким чином, створена програмна система допоможе спростити керування спортивними організаціями і дозволить більш ефективно проводити тренування спортсменів.

	2.2 Major Features (Головна функціональність)

	Основні функції додатку, доступні користувачам:
	MF-1: реєстрація та авторизація в системі: користувачі можуть створити обліковий запис і авторизуватися в системі;
	MF-2: перегляд змагань: користувачі можуть переглянути змагання, розклад матчів, результати і статистику по матчам, які вже відбулися;
	MF-3: перегляд результатів тренувань: користувачі можуть переглянути дату й час, коли відбулося тренування, його тривалість, тип та фізичні показники під час тренування;
	MF-4: формування рекомендацій до тренувань: на основі фізичних показників спортсменів під час тренувань для них формуються рекомендації для підвищення ефективності тренувань;
	Тренерам доступні такі функції програмної системи:
	MF-5: Створення нових тренувань: тренер може назначити нове тренування, вказавши його дату і час, тип і призначити його команді.

3 SCOPE AND LIMITATIONS (РАМКИ ТА ОБМЕЖЕННЯ)
	3.1 Scope of Initial Release (Рамки первинного випуску)

	Програмне забезпечення серверної частини системи:
  SIR-1: Підтримка CRUD-операцій;
	SIR-2: Обробка даних, переданих IoT-пристроєм, для формування рекомендацій до тренувань;
  Програмне забезпечення пристроя IoT:
  SIR-3: Вимірювання і передача на сервер даних про фізичні показники спортсмена;
  Веб застосунок:
	SIR-4: Реєстрація та авторизація користувачів у системі;
	SIR-5: Перегляд списку змагань і матчів;
	SIR-6: Перегляд та створення нових тренувань;
	Програмний застосунок для мобільного пристроя:
	SIR-7: Реєстрація і авторизація користувача;
	SIR-8: Можливість переглядати інформацію про поточне тренування;
	SIR-9: Отримання повідомлень про майбутні тренування.

  3.2 Scope of Subsequent Releases (Рамки наступних випусків)

	В ході проектування програмної системи були розглянуті функції, які не є необхідними для роботи додатку, але мають покращити досвід користувачів:
	SSR-1: аналітика матчів, визначення помилок, рекомендації для покращення рівня майстерності;
	SSR-2: чат з тренером та іншими членами команди;
	SSR-3: розширення списку підтримуваних видів спорту.

4 BUSINESS CONTEXT (БІЗНЕС-КОНТЕКСТ)
  4.3 Operating Environment (Робоче середовище)

	Серверна частина програмної системи буде розроблена в середовищі Visual Studio 2022 на мові програмування Python на платформі Django. Django є поширеним рішенням у розробці веб-додатків через гнучкість налаштування, продуктивність, можливість легко масштабувати додатки та наявність детальної документації.
	Для розробки клієнтської частини використовуватимуться мова програмування JavaScript, мова розмітки HTML та мова стилів CSS, а також бібліотека React. Це популярне рішення для розробки веб-додатків у поєднанні з Django через компонентний підхід до розробки, сумісність з великою кількістю інших бібліотек і оптимізацію.
	У якості СУБД для проекту було обрано Postgresql через можливість інтеграції з Django ORM, масштабованість, надійність і безпеку зберігання даних.
	Для впровадження IoT-пристрою для виміру фізичних показників спортсменів буде використана мова програмування C++, платформа Arduino і середовище розробки Arduino IDE.
	Для розробки мобільного додатку буде використано мову програмування Kotlin, середовище розробки Android Studio. Серед переваг цієї технології можна виділити високу продуктивність та повний доступ до можливостей платформи.
